---
layout: page-with-side-nav
title: Introductie Referentiemodel Gemeentelijke Basisgegevens Zaken (RGBZ)
---

# Introductie

Het informatiemodel RGBZ specificeert de gegevens en hun samenhang die gemeenten, daarmee samenwerkende organisaties en hun klanten minimaal nodig hebben 
om voldoende op de hoogte te zijn van lopende en afgeronde zaken. Het informatiemodel is gericht op:

* het adequaat kunnen informeren van betrokkenen bij, en geïnteresseerden in een zaak. Dit loopt van ex- en interne initiatoren van een zaak via medebehandelaars
* daarvan en belangstellenden in de publicatie van de zaak of het resultaat daarvan tot management dat behoefte heeft aan sturingsinformatie.
* het (ook achteraf) kunnen verantwoorden van de zaak, zowel inhoudelijk (is de zaak goed afgehandeld) als qua proces (is de zaak op de juiste wijze afgehandeld),
* en desgewenst kunnen reconstrueren van de (behandeling van de) zaak.

Het informatiemodel draagt bij aan:

* het verbeteren van de dienstverlening aan de burger,
* het ondersteunen van elektronische dienstverlening,
* het verbeteren van de bedrijfsvoering van de gemeente,
* het adequater beheren van de, steeds meer digitale, documentaire informatievoorziening en archivering.

## Status
De actuele versie van het RGBZ is versie 1.0 ('in gebruik'). Dat is ook de versie die is geïmplementeerd in [StUF-ZKN 3.10](https://vng-realisatie.github.io/StUF-ZKN/). 
Het RGBZ is één van de informatiemodellen op het gebied van zaakgericht werken (naast het informatiemodel voor de Zaaktypecatalogus) en één van de standaarden van de 
Gegevens- en berichtenarchitectuur.

## Totstandkoming RGBZ
In 2004 heeft de Vereniging van Nederlandse Gemeenten (VNG) het Gemeentelijk Functioneel Ontwerp Zaken uitgebracht. Hiermee werd een standaard gezet voor de centrale 
beschikbaarheid van basis- en kerngegevens over een zaak en het centraal kunnen ontsluiten van een zaak. Vanwege de opkomst van basisregistratie en het uitbrengen, 
in 2007 door EGEM i-teams, van versie 1.0 van het [Referentiemodel Stelsel van Gemeentelijke Basisgegevens (RSGB)](https://vng-realisatie.github.io/RSGB/), ontstond 
de behoefte om het GFO Zaken en het RSGB te verbinden. Dit is in de periode december 2007 – maart 2009 gerealiseerd in een werkgroep met gemeentelijke ervaringsdeskundigen 
onder leiding van EGEM i-teams. Het heeft tevens geleid tot een actualisatie van het GFO Zaken met als belangrijkste toevoeging het ‘document’, Het resultaat is versie 
1.0 van het Referentiemodel Gemeentelijke Basisgegevens Zaken, kortweg het RGB Zaken, afgekort: RGBZ, dat het GFO Zaken vervangt. Het is, op voordracht van VNG Realisatie, 
in september 2010 vastgesteld door de Regiegroep Gegevens- en berichtenstandaarden.

<!-- Wat doen we met deze paragraaf? Wordt er nog wel doorontwikkeld? 2.0 is aangepast aan RSGB 3.0 die volgens nooit goedgekeurd dus op zijn minst opmerkelijk dat RGBZ 2.0 
dat daarop gebaseerd is al wel is goedgekeurd.

## Doorontwikkeling RGBZ
Bij het uitbrengen van versie 1.0 van het RGBZ was het zaakgericht werken bij gemeenten in opkomst. Inmiddels is dit gemeengoed, ook bij andere 
overheden. Dat leidt tot voortschrijdend inzicht over de zaakgerichte informatievoorziening en tot de behoefte aan verbetering en uitbreiding van het RGBZ.
De 2.0-versie gaat hierin voorzien. Deze is op 4 december 2014 goedgekeurd door de Regiegroep. Inmiddels is deze versie aangepast op TMLO (metadata t.b.v. archivering), 
Selectielljst (archivering) en versie 3.0 van het RSGB; afronding is nog gaande. Vaststelling, en daarmee het verkrijgen van de status 'in gebruik', vindt plaats gelijktijdig 
met het vaststellen van het eerste hiervan afgeleide koppelvlak, naar verwachting in 2019. 

## Vragen en wijzigingen
Vragen over het RGBZ, vermeende fouten en initiatieven voor verbetering of uitbreiding van het RGBZ behandelen we op het Discussieplatform RGBZ. Aanpassing en uitbreiding wordt 
begeleid door de Expertgroep Informatiemodellen.

Informatie over het gebruik van het RGBZ behandelen we bij het thema Zaakgericht werken. Onder meer is daar de mapping vermeld van het TMLO (Toepassingsprofiel Metadatering Lokale 
Overheden) op het RGBZ en ImZTC met het oog op het metadateren van zaken en bijbehorende documenten.

Ideeen voor verbetering van deze pagina kunt u plaatsen onder 'Overleg', links bovenaan. -->

## Berichtenarchitectuur
Het RGBZ beschrijft de structuur en semantiek van (uit te wisselen) gegevens over zaken en documenten. Om deze gegevens daadwerkelijk uit te kunnen wisselen, zijn berichten nodig. 
Hiertoe is het RGBZ allereerst uitgewerkt in de [berichtenstandaard Sectormodel Zaken (StUF-ZKN)](https://vng-realisatie.github.io/StUF-ZKN/). Voor specifieke en veelvoorkomende 
gebeurtenissen binnen het zaakgericht werken en het documentmanagement zijn hiervan specifieke berichten afgeleid onder de noemer 
[Zaak- en Documentservices](https://vng-realisatie.github.io/Zaak-en-Documentservices/). Zaak- en documentgegevens zijn tevens opgenomen in 
[andere koppelvlakken](https://vng-realisatie.github.io/Standaarden/Zaken-en-documenten).

